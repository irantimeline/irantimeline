# گاه‌شمار امپراتوری ساسانی

## گاه‌شمار پادشاهان ساسانی

- گاه‌شمار ایجاد شده براساس اطلاعات [ویکی‌پدیا فارسی](https://w.wiki/ALhg) می‌باشد.

...رویدادنامه
  > ۲۲۴ : اردشیر یکم
  > ۲۴۰ : شاپور یکم
  > ۲۷۰ : هرمز یکم
  > ۲۷۱ : بهرام یکم
  > ۲۷۴ : بهرام دوم
  > ۲۹۳ : بهرام سوم
  > ۲۹۳ : نرسی
  > ۳۰۲ : هرمز دوم
  > ۳۰۹ : آذرنرسی
  > ۳۰۹ : شاپور دوم
  > ۳۷۹ : اردشیر دوم
  > ۳۸۳ : شاپور سوم
  > ۳۸۸ : بهرام چهارم
  > ۳۹۹ : یزدگرد یکم
  > ۴۲۰ : شاپور چهارم
  > ۴۲۰ : خسرو
  > ۴۲۰ : بهرام پنجم
  > ۴۳۸ : یزدگرد دوم
  > ۴۵۷ : هرمز سوم
  > ۴۵۹ : پیروز یکم
  > ۴۸۴ : بلاش
  > ۴۸۸ : کواد یکم
  > ۴۹۶ : جاماسب
  > ۴۹۹ : کواد یکم
  > ۵۳۱ : انوشیروان دادگر
  > ۵۷۹ : هرمز چهارم
  > ۵۹۰ : بهرام ششم
  > ۵۹۴ : گستهم
  > ۵۹۰ : خسرو دوم
  > ۶۲۸ : کواد دوم
  > ۶۲۸ : اردشیر سوم
  > ۶۳۰ : شهربراز
  > ۶۳۰ : شاپور پنجم
  > ۶۲۹ : خسرو سوم
  > ۶۳۰ : جوانشیر
  > ۶۳۱ : آزرمیدخت
  > ۶۳۰ : بوران‌دخت
  > ۶۳۱ : پیروز دوم
  > ۶۳۱ : هرمز پنجم
  > ۶۳۲ : خسرو چهارم
  > ۶۳۳ : یزدگرد سوم
  > ۶۵۲ : پیروز سوم
  > ۶۵۲ : هرام هفتم
  > ۶۷۸ : نرسی سوم
  > ۷۱۰ : خسرو پنجم
  > ۷۳۰ : سقوط
...

## گاه‌شمار رویدادهای امپراتوری ساسانی

- گاه‌شمار ایجاد شده براساس اطلاعات [ویکی‌پدیا فارسی](https://w.wiki/DGD4) می‌باشد.

...گاهنما
- ۲۲۴ میلادی
  : شکست و قتل اردوان پنجم∗ به وسیله اردشیر بابکان شهربان استان پارس (بعداً اردشیر یکم ساسانی) در نبرد هرمزدگان و پایان شاهنشاهی ۴۷۱ ساله اشکانی. اردشیر بابکان به خود عنوان شاهنشاه (شاه شاهان) داد و شاهنشاهی ساسانی را بنیان‌گذاری نمود.
- حدود ۲۲۴ تا ۲۴۰ میلادی
  : در دوره اردشیر بابکان؛ دین زرتشتی دستخوش یک دوره تجدید حیات گردید.
- ۲۳۰ میلادی
  : سپاه ساسانی به نواحی تحت حکمرانی امپراتوری روم در محدوده جزیره میان‌رودان یورش بردند و شهر نصیبین را محاصره کردند، اما نتوانستند این شهر را تسخیر کنند.
- حدود ۲۳۷ تا ۲۳۸ میلادی
  : اردشیر بابکان حملات جدیدی را علیه امپراتوری روم آغاز کرد و شهرهای نصیبین و حران را فتح نمود.
- ۲۴۱ میلادی
  : تاجگذاری شاپور یکم.
- حدود ۲۴۲ تا ۲۷۳ میلادی
  : آغاز سفرهای مانی در ایران زمین.
- ۲۵۲ تا ۲۵۶ میلادی
  : لشکرکشی و درگیری‌های شاپور یکم در ایالات شرقی روم.
- حدود ۲۵۹ میلادی
  : شکست و اسارت والرین، امپراتور روم توسط شاپور یکم.
- حدود ۲۶۰ میلادی
  : اردوکشی و یورش دوم شاپور یکم در ایالات شرقی روم.
- حدود ۲۶۱ میلادی
  : هنگامی که شاپور یکم پس از شکست رومی‌ها و تاراج انطاکیه، پیروزمندانه به پایتخت بازمی‌گشت، اذینه شاه پالمیرا راه را بر او می‌بندد و ضربه قابل توجه‌ای به سپاه ساسانی وارد می‌کند. این پیروزی اذینه، ایرانی‌ها را تا پشت رود فرات عقب می‌راند.
- ۲۷۱ میلادی
  : تاجگذاری هرمز یکم.
- ۲۷۳ میلادی
  : تاجگذاری بهرام یکم.
- ۲۷۴ یا ۲۷۷ میلادی
  : اعدام مانی توسط موبد بلندپایه زرتشتی کرتیر.
- ۲۷۶ میلادی
  : تاجگذاری بهرام دوم.
- ۲۷۶ میلادی
  : موبد کرتیر به عنوان والاترین مقام و برترین شخص در میان زرتشتیان معرفی می‌شود. کرتیر پیروان دیگر ادیان را اعدام می‌کند. در سنگ‌نوشته‌های او در نقش رجب، کعبه زرتشت و سرمشهد کازرون از این رویداد یاد شده‌است.
- ۲۸۳ میلادی
  : کاروس امپراتور روم میان‌رودان را فتح می‌کند اما سپاهیانش پس از مرگ او بلافاصله آن سرزمین را ترک می‌کنند.
- ۲۸۶ میلادی
  : تیرداد سوم، ارمنستان را تسخیر کرده و ایرانی‌ها را از آنجا بیرون می‌کند.
- ۲۹۳ میلادی
  : نرسی با شکست رقبای سلطنت بر تخت پادشاهی می‌نشیند.
- حدود ۲۹۴ میلادی
  : سنگ‌نوشته پایکولی در سلیمانیه عراق نزدیک مرز ایران.
- ۲۹۶ میلادی
  : نرسی یا یورش به ارمنستان ضمن بیرون راندن تیرداد سوم، رومی‌ها را نیز شکست می‌دهد.
- ۲۹۷ میلادی
  : گالریوس نرسه را شکست می‌دهد. بنا بر پیمان‌نامه نصیبین نرسی از ارمنستان و میان‌رودان عقب‌نشینی می‌کند.
- حدود ۳۰۱ میلادی
  : برای نخستین بار حکومت ارمنستان، کیش مسیحیت را به عنوان مذهب رسمی این کشور اعلام می‌کند.
- ۳۰۲ میلادی
  : کناره‌گیری نرسه و آغاز سلطنت هرمز دوم.
- ۳۰۹ میلادی
  : تاجگذاری شاپور دوم (شاپور ذوالاکتاف).
- ۳۲۵ میلادی
  : حمله شاپور دوم به اعراب به منظور سرکوب قبایل عرب و آرام کردن و امنیت بخشیدن به مرزهای امپراتوری ساسانی.
- ۳۳۸ میلادی
  :بازپس‌گیری پنج ایالت امپراتوری ساسانی توسط شاپور دوم که توسط نرسه (هفتمین شاه ساسانی، جلوس: ۲۹۳) از کنترل ایران خارج شده و به خاک روم منضم شده بود.
- ۳۴۸ میلادی
  : حمله شاپور دوم به بین‌النهرین.
- حدود ۳۶۰ میلادی
  : بنیانگذاری سلسله کیداریان.
- ۳۶۳ میلادی
  : نبرد ژولیان شاه روم (نبرد سامرا) با قوای ساسانی که منجر به عقب‌نشینی و مرگ او می‌گردد. ایالات واگذار شده به روم و همچنین شهر نصیبین به امپراتوری ساسانی عودت داده می‌شود.
- ۳۷۶ میلادی
  : برقراری صلح بین روم و ساسانیان.
- ۳۷۹ میلادی
  : مرگ شاپور دوم و تاجگذاری اردشیر دوم.
- ۳۸۳ میلادی
  : آغاز سلطنت شاپور سوم.
- ۳۹۹ میلادی
  : آغاز سلطنت یزدگرد یکم که لقب گناه‌کار بر وی نهاده بودند. سبب این صفت، تلاش او برای مهار قدرت روحانیان زرتشتی و دوری از هر گونه سخت‌گیری برای اقلیت‌های مذهبی بوده‌است.
- ۴۰۹ میلادی
  : آزادی مسیحیان در ساخت کلیسا و انجام امور مذهبی.
- ۴۲۰ میلادی
  : تاجگذاری بهرام پنجم ملقب به بهرام گور.
- ۴۲۱ میلادی
  : پایان صلح ساسانیان و رومیان.
- ۴۲۲ میلادی
  : موفقیت بهرام پنجم در دفع و عقب راندن یورش لشکر هپتالیان.
- ۴۲۵ میلادی
  : آوردن کولی‌ها از هند به وسیله بهرام پنجم برای سرگرم کردن مردم. (بنا بر اشعار شاهنامه)
- ۴۲۸ میلادی
  : پایان پادشاهی اشکانیان ارمنستان.
- ۴۳۸ میلادی
  : آغاز سلطنت یزدگرد دوم.
- ۴۵۷ میلادی
  : تاجگذاری هرمز سوم.
- ۴۵۹ میلادی
  : تاجگذاری پیروز یکم.
- ۴۸۴ میلادی
  : شکست پیروز یکم از هپتالیان.
- ۴۸۴ میلادی
  : آغاز سلطنت بلاش.
- ۴۸۸ میلادی
  : تاجگذاری قباد یکم. نبرد ساسانیان علیه خزرها.
- حدود ۴۹۰ میلادی
  : ظهور مزدک و ترویج باورهای توده گرایی، مساوات طلبی، برابرگرایی با برخورداری از حمایت قباد یکم.
- حدود ۴۹۰ میلادی
  : آغاز اصلاحات ارضی و مالیاتی.
- ۴۹۶ میلادی
  : عزل قباد یکم به وسیله برادرش جاماسپ.
- ۴۹۹ میلادی
  : بازگشت به قدرت قباد یکم با همیاری و پشتیبانی هپتالیان.
- ۵۲۴ میلادی
  : جنگ ساسانیان با امپراتوری روم شرقی (بیزانس).
- ۵۲۶ میلادی
  : شکست بیزانس پس از حمله به ایران، ارمنستان و بین‌النهرین.
- ۵۳۱ میلادی
  : تاجگذاری خسرو انوشیروان یا خسرو یکم.
- حدود ۵۳۱ میلادی
  : کشتار و سرکوب مزدکیان.
  : اصلاحات اساسی ارضی، اداری، نظامی و اجتماعی.
  : ترجمه کلیله و دمنه از زبان سانسکریت به پهلوی میانه.
- ۵۳۳ میلادی
  : صلح با امپراتوری بیزانس.
- حدودد ۵۵۴ میلادی
  : پروکوپیوس محقق اهل بیزانس و شاهد عینی جنگ‌های خسرو یکم و ژوستینین یکم در گذشت. او روایت جنگ‌های ساسانی با بیزانس را در کتابی تحت عنوان نبرد پارسی (De bello Persico) تألیف کرده‌است.
- حدودد ۵۷۰ میلادی
  : فتح یمن.
  : زادروز محمد پیامبر اسلام.
- ۵۷۹ میلادی
  : مرگ خسرو انوشیروان دادگر و تاجگذاری هرمز چهارم.
- ۵۸۸ میلادی
  : نخستین جنگ ایران و ترکان و شکست گوک‌ترک‌ها از سردار ساسانی بهرام چوبین.
- ۵۹۰ میلادی
  : قتل هرمز چهارم و آغاز سلطنت خسرو پرویز.
  : قیام بهرام چوبین و مصادره کردن تاج و تخت ساسانی.
- ۵۹۱ میلادی
  : شکست بهرام چوبین و گریختن او به جانب ترک‌ها در آسیای مرکزی و نهایتاً قتل بهرام چوبین بعد از یک سال. کسب دوباره تاج و تخت توسط خسرو پرویز.
- ۵۹۶ میلادی
  : ازدواج محمد پیامبر اسلام و خدیجه.
- ۶۰۳ میلادی
  : لشکرکشی خسرو پرویز به امپراتوری روم بیزانس در انتقام قتل موریس (پشتیبان و حامی خسرو پرویز) و بستگانش به وسیله فوکاس.
- ۶۱۱ تا ۶۱۶ میلادی
  : تسخیر سوریه و مصر توسط خسرو پرویز.
- ۶۲۲ میلادی
  : سفر پنهانی محمد پیامبر اسلام از مکه به مدینه به همراه ابوبکر. ازدواج محمد با دختر جوان ابوبکر با نام عایشه.
- ۶۲۷ میلادی
  : شکست سپاه ساسانی توسط هراکلیوس نزدیک نینوا.
- ۶۲۸ میلادی
  : عزل، محاکمه و قتل خسرو پرویز توسط پسر و جانشینش قباد دوم یا شیرویه. پایان صلح ساسانیان با امپراتوری روم شرقی یا بیزانس.
  : کشتار جمعی تعداد زیادی از شاهزادگان ساسانی توسط قباد دوم.
  : مرگ شیرویه یا قباد دوم.
- ۶۲۸ تا ۶۳۵ میلادی
  : ضعیف شدن سلسله ساسانی، تداوم شرایط ناپایدار حکومتی و سلطنت ناکارآمد برخی از شاهان و ملکه‌های ساسانی نظیر پوراندخت و آزرمی دخت.
- ۶۳۲ میلادی
  : رویداد غدیر خم.
  : درگذشت محمد پیامبر اسلام.
- ۶۳۲ تا ۶۳۴ میلادی
  : دوران خلافت ابوبکر.
- ۶۳۳ میلادی
  : آغاز سلطنت یزدگرد سوم در امپراتوری ساسانی.
- ۶۳۴ میلادی
  : انتخاب عمر بن خطاب به عنوان خلیفه و سازماندهی کردن حملات موفقیت‌آمیز به سرزمین‌های امپراتوری ساسانی و امپراتوری روم شرقی.
- ۶۳۵ میلادی
  : تسخیر دمشق توسط اعراب.
- ۶۳۵ تا ۶۴۱ میلادی
  : فتح اورشلیم، انطاکیه، طرابلس و مصر توسط سپاه اسلام (اعراب).
- ۶۳۶ میلادی
  : شکست ایرانیان در جنگ قادسیه بین امپراتوری ساسانی و اعراب.
- ۶۳۷ میلادی
  : فتح تیسفون پایتخت ساسانیان توسط اعراب مسلمان و گریختن یزدگرد سوم به ری.
  : استیلای اعراب بر بین‌النهرین.
- ۶۴۲ میلادی
  : شکست نهایی امپراتوری ساسانی از لشکر اسلام در جنگ نهاوند.
- ۶۴۴ میلادی
  : ترور و قتل عمر به وسیله ابولؤلؤ (پیروز نهاوندی).
- ۶۴۴ تا ۶۵۶ میلادی
  : دوران خلافت عثمان.
- ۶۵۱ میلادی
  : قتل یزدگرد سوم. پایان امپراتوری ساسانی و ضمیمه شدن سرزمین ایران به حکومت خلفای راشدین (اسلام).
...